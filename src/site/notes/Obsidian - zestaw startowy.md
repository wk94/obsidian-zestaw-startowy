---
{"dg-publish":true,"permalink":"/obsidian-zestaw-startowy/","tags":"gardenEntry","dgHomeLink":true,"dgPassFrontmatter":false}
---


# Obsidian - zestaw startowy

Cieszę się, że zaczynasz swoją przygodę z Obsidian! Ten zestaw startowy pomoże ci na początku twojej drogi zarządzania wiedzą osobistą.

Nie musisz używać wszystkich szablonów, ale dzięki nim poznasz wiele funkcjonalności tego programu. Przeczytaj też [[Markdown - poradnik dla początkujących|Markdown - poradnik dla początkujących]], aby szybciej zaznajomić się z językiem Markdown i od razu w pełni wykorzystać możliwości tego programu.

---

## Podstawowa konfiguracja

Poniżej znajdziesz opis konfiguracji tego programu, aby wuglądał i działał tak, jak teraz.

1. Otwórz *Ustawienia* > *Wygląd* > *Motywy* > *Manage*
2. Wybierz *Minimal Theme* (lub inny motyw, który ci się podoba)
3. Otwórz *Ustawienia* > *Pliki i linki* > Wyłącz *Potwierdź usunięcie pliku* > Włącz *Zawsze aktualizuj linki* > Włącz *Wykrywaj wszystkie rozszerzenia plików*
4. Utwórz folder na szablony i folder na pliki (załączniki)
5. Kliknij PPM na folder na pliki i wybierz *Ustaw jako folder na załączniki*
6. Otwórz *Ustawienia* > *Opcje wtyczek* > *Szablony* > *Lokalizacja folderu szablonów* > Wybierz folder na szablony

Konfiguracja wtyczek znajduje się poniżej.

### Dlaczego Minimal Theme?

**Minimal Theme** zawiera wiele opcji, niedostępnych w innych motywach, jak np. *checkbox icons* czy *cards view*. Gdy tylko zaczniesz tworzyć notatki w Obsidian, zrozumiesz magię tego motywu.

Możesz oczywiście używać takiego motywu, jaki ci się najbardziej spodoba. Sam używałem kiedyś motywu *Cybertron*, potem *LYT Mode*. Żaden jednak nie wpłynął tak bardzo na sposób mojej pracy w tym programie, jak właśnie *Minimal Theme*.

[[checkbox-icons|checkbox-icons]]

---

## Szablony

Poniższe szablony to tylko punkt początkowy. Możesz z nimi zrobić, co zechcesz. Możesz je dostosować do swoich potrzeb i do swojego sposobu notowania.

Szablony usprawniają pracę, bo nie musisz wpisywać tych samych rzeczy za każdym razem, kiedy tworzysz nową notatkę.

Szablony te nie wymagają żadnych dodatkowych wtyczek.

### W tym zestawie znajdziesz następujące szablony:
1. [[szablony/nowa-notatka|nowa-notatka]]
2. [[szablony/dziennik|dziennik]]
3. [[szablony/książka|książka]]
4. [[szablony/indeks|indeks]]
5. miejsce na twoje szablony

### Jak korzystać z szablonów?

Aby dodać nowy szablon stwórz pustą notatkę w dedykowanym folderze i dostosuj ją do swoich potrzeb. Następnym razem, kiedy będziesz tworzyć nową notatkę, możesz skorzystać z szablonu, zamiast wpisywać wszystko ręcznie.

1. Stwórz nową notatkę
2. Nadaj jej tytuł
3. Wciśnij **CTRL+P** na *Windows* lub **CMD+P** na *MacOS*, aby otworzyć paletę poleceń
4. Wybierz *Szablony: wstaw szablon* **LUB** wybierz *Wstaw szablon* klikając na ikonkę z lewej strony
5. Wybierz szablon, którego chcesz użyć

Nowa notatka dostosuje się do szablonu i w miejce wcześniej zdefiniowanych komend wstawi odpowiednie dane, np. dzisiejszą datę w przypadku notatki dziennika.

---

## Wtyczki

Wtyczki pozwalają rozszerzyć podstawowe możliwości tego programu i przyspieszyć pracę w nim. Tak naprawdę nie musisz korzystać z żadnych wtyczek, nawet wbudowanych, ale bardzo polecam sprawdzić przynajmniej niektóre.

W tym zestawie są już zainstalowane najbardziej niezbędne (podstawowe) wtyczki.

1. Otwórz *Ustawienia* > *Wbudowane wtyczki* > Włącz *Tagi*, *Codzienne notatki*, *Szablony*, *Losowa notatka*, *Zarys*
2. Otwórz *Ustawienia* > *Wtyczki stworzone przez społeczność* > Wyłącz *Tryb bezpieczny*
3. Kliknij *Przeglądaj* > Zainstaluj i włącz *Calendar*, *Dataview*, *Sliding Panes*
4. Jeśli używasz motywu *Minimal* zainstaluj też i włącz *Minimal Theme Settings* i *Style Settings*

### Jak działają wtyczki?

- **Tagi** - wyświetlają listę używanych tagów w bocznym panelu z prawej strony
- **Codzienne notatki** - pozwalają korzystać z wbudowanej funkcjonalności i automatycznie tworzyć codzienne notatki dziennika z gotowego szablonu
- **Szablony** - pozwalają korzystać z szablonów, jak sama nazwa wskazuje
- **Losowa notatka** - dodaje do panelu bocznego z lewej strony ikonkę, po kliknięciu której otwiera się losowa notatka
- **Zarys** - dodaje do panelu bocznego z prawej strony informacje o tym, co znajduje się w naszej notatce, na podstawie użytych nagłówków
- **Calendar** - dodaje do panelu bocznego z prawej strony kalendarz, dzięki któremu możemy np. utworzyć nową notatkę dziennika klikając na konkretny dzień
- **Dataview** - pozwala wyciągnąć dane z wielu notatek na raz i przedstawić je w osobnej notatce
- **Sliding Panes** - pozwala dostosować zachowanie panelu notatki do naszych potrzeb, np. zmienić sposób wyświetlania tytułu notatki, na taki, jaki widzisz teraz
- **Minimal Theme Settings** - pozwala na konfigurację motywu *Minimal* i wykorzystanie wszystkich jego zalet
- **Style Settings** - rozszerza możliwości większości dostępnych motywów, pozwalając wykorzystać wszystkie ich zalety

### Jak ustawić automatyczne codzienne notatki?

1. Stwórz folder na codzienne notatki
2. Otwórz *Ustawienia* > *Opcje wtyczek* > *Codzienne notatki* > *Format daty*
3. Ustaw następujący format daty: YYYY/MM-MMMM/YYYY-MM-DD
4. *Lokalizacja dla nowych plików* > Wybierz folder na codzienne notatki
5. *Lokalizacja szablonu* > Wybierz szablon notatki dziennika

Ustawiając format daty notatki dziennika w następujący sposób **YYYY/MM-MMMM/YYYY-MM-DD** spowodujesz, że każda codzienna notatka trafi do odpowiedniego folderu, np. **2022/04-kwiecień/2022-04-23**.

Możesz też włączyć automatyczne otwieranie codziennej notatki przy starcie programu. Za każdym razem, kiedy uruchamiasz Obsidian, otwiera się dzisiejsza notatka dziennika, a jeśli jej nie ma, tworzy się automatycznie z wybranego szablonu.

